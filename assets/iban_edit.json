[
    {
        "song_number": "001",
        "song_title": "PUJI PETARA",
        "verses": [
            {
                "verse_number": "1",
                "lyrics": "Puji Petara laban pengasih Iya,\nLaban selalu jaga nembiak Iya,\nSemua melikat enggau bala serga,\nPuji nama Allah."
            },
            {
                "verse_number": "2",
                "lyrics": "Puji ga Jesus, Juruslamat kitai,\nI-ya ga ngiring orang ke di dunya,\nOrang ke biak enggau orang ke tuai,\nSampal muji Iya."
            },
            {
                "verse_number": "3",
                "lyrics": "Puji Roh Tuchi laban pengasih Iya,\nDiasuh Allah merkatka mensia\nPuji Petara, Jesús nggau Roh Tuchi,\nPuji sida tiga."
            }
        ]
    },
    {
        "song_number": "002",
        "song_title": "PUJI, PUJI, PUJI",
        "verses": [
            {
                "verse_number": "1",
                "lyrics": "Puji, puji, puji nama Tuhan Jesus\nNyanyi puji nggau ati ti gaga,\nPuji Jesus, lalu tusi pengasih Iya,\nMri basa ka Jesus nyadi Rajah,\nJesus nyaga semua anembiak Iya,\nSiang malam pengasih iya nyata."
            },
            {
                "verse_number": "Ulang",
                "lyrics": "Puji, Jesus lalu tusi meh nama Iya,\nPuji Jesus datai ka blama ia."
            },
            {
                "verse_number": "2",
                "lyrics": "Puji Jesus, Tuhan ti pemadu mulia,\nLaban Jesus udah kena regang\nKitai udah lepas ari dosa dunya,\nPuji Jesus kitai slamat magang,\nNyanyi muji ke nama Tuhan Jesus,\nKasih Ia ke nda ulih disukat."
            }
        ]
    },
    {
        "song_number": "003",
        "song_title": "PUJI TUHAN ALLAH TI MULAH",
        "verses": [
            {
                "verse_number": "1",
                "lyrics": "Puji Tuhan Allah ti mulah langit nggau dunya,\nSemua anembiak Iya, aram meh sama nyembah Iya;\nPadah semua pemanah pengasih Iya,\nAllah ti pemadu kasih."
            },
            {
                "verse_number": "2",
                "lyrics": "Puji Tuhan Allah Rajah ke pemadu tinggi,\nSemua mensia enggau melikat sama menyanyi;\nPadah amat ke penelap ati Iya,\nBri puji nggau basa ka Iya."
            },
            {
                "verse_number": "3",
                "lyrics": "Puji Tuhan Allah, Apai ke pemadu tuchi,\nAnembiak Iya arap amat ka Iya ninting hari;\nTusi pasal nama Tuhan ke manah,\nNgambi nu-an bulih slamat."
            }
        ]
    },
    {
        "song_number": "004",
        "song_title": "TUCHI, TUCHI, TUCHI",
        "verses": [
            {
                "verse_number": "1",
                "lyrics": "Tuchi, tuchi, tuchi, Allah Ti Tinggi,\nTumu pagi hari kami muji Jesus,\nTuchi, tuchi, tuchi, Nuan penuh kasih,\nMerintah langit nggau semua dunya."
            },
            {
                "verse_number": "2",
                "lyrics": "Tuchi, tuchi, tuchi, sampal nyembah Tuhan,\nEnggau bala serga nundukka Nuan magang,\nRibu kali ribu, bebasa nama Nuan,\nPuji ka Allah, Tuhan meruan."
            },
            {
                "verse_number": "3",
                "lyrics": "Tuchi, tuchi, tuchi, pemadu bekuasa,\nNgaga langit, dunya, nadai ngelui nya,\nTasik dunya, sampal muji ke nama Iya,\nPemadu sayauka semua mensia."
            }
        ]
    },
    {
        "song_number": "005",
        "song_title": "BEBASAKA NAMA TUHAN",
        "verses": [
            {
                "verse_number": "1",
                "lyrics": "Bebasaka nama Jesus, nunduk meh nuan ka Iya,\nLalu mri puji ngagai Ia, selalu nyembah Iya.\nLalu mri puji ngagai Ia, selalu nyembah Iya."
            },
            {
                "verse_number": "2",
                "lyrics": "Orang ia ke udah slamat, laban darah Jesús,\nBebasa meh ke nama Iya, selalu nyembah Iya.\nBebasa meh ke nama Iya, selalu nyembah Iya."
            },
            {
                "verse_number": "3",
                "lyrics": "Orang ke bisi penyalah, ingat pemrinsa Iya,\nMri diri nu-an ka I-ya, selalu nyembah Iya,\nMri diri nu-an ka I-ya, selalu nyembah Iya."
            },
            {
                "verse_number": "4",
                "lyrics": "Semua bansa sama ngangau, muji nama Jesus,\nNgaga Iya nyadi Rajah nuan, selalu nyembah Iya,\nNgaga Iya nyadi Rajah nuan, selalu nyembah Iya."
            }
        ]
    },
    {
        "song_number": "006",
        "song_title": "AKU MUJI TUHAN NGAGA LANGIT DUNYA",
        "verses": [
            {
                "verse_number": "1",
                "lyrics": "Ku muji Tuhan ke ngaga langit enggau dunya,\nEnggau semua tasik sungai, nggau pemakai mensia,\nMata hari ti berandah laban kuasa Tuhan,\nEnggau bintang enggau bulan nunjuk kuasa Nuan."
            },
            {
                "verse_number": "2",
                "lyrics": "Aku muji nama Tuhan Iya ke mulah semua,\nSemua utai di dunya tu, ari jaku Iya;\nAlit ati ngenang semua utai gaga Nuan,\nAmbun enggau langit besai, madah kuasa Tuhan."
            },
            {
                "verse_number": "3",
                "lyrics": "Bungai kayu semua tanda bekau jari Tuhan,\nAngin ribut betiup brari ari pengasuh Nuan,\nSemua utai ia ke idup, senurut jaku Iya,\nNadai siku ke nda nurut, jaku Tuhan Allah."
            }
        ]
    },
    {
        "song_number": "007",
        "song_title": "PETARA KITAI NYA AJA",
        "verses": [
            {
                "verse_number": "1",
                "lyrics": "Petara kitai nya aja, kubu nda tau tumbang,\nPenulung maya penusah, ka mangka baka glumbang;\nMunsuh ari kalia, antu gerasi nya, pintar amat nipu,\nNgasuh kitai labuh, kitai nda ulih ngelaban ia."
            },
            {
                "verse_number": "2",
                "lyrics": "Nti arap pengering kitai aja, kitai enda tau nda alah,\nSiku aja Penyaup kitai, dipilih Tuhan Allah;\nSapa meh nya ku di? Nya meh Jesus Kristus,\nMulia datai ila, enda Iya berubah,\nI-ya enda tau nda menang."
            },
            {
                "verse_number": "3",
                "lyrics": "Penuh pen dunya laban antu, datai ka nelan kitai,\nKitai enda agi takut, laban Petara enggau kitai;\nRajah petang datai, surut kitai enggai,\nTaja pen iya ringat, nda peduli kitai,\nNda lama da iya ka nadai."
            }
        ]
    },
    {
        "song_number": "008",
        "song_title": "SAYAU PETARA BESAI AMAT",
        "verses": [
            {
                "verse_number": "1",
                "lyrics": "Sayau Petara besai amat, enda ulih tusi dilah,\nLebih tinggi ari langit, lebih dalam ari tasik;\nLaban Ia sayauka mensia, Allah mri Anak Ia empu;\nParai atas kayu regang, ka ngampun dosa aku."
            },
            {
                "verse_number": "Ulang",
                "lyrics": "Sayau Petara besai amat, enda ulih sukat,\nAram nyanyi kitai brari, sayau Ia besai amat"
            },
            {
                "verse_number": "2",
                "lyrics": "Nti dunya tu ila nadai, semua printah abis lalu,\nIya ke enggai nyembah Allah,\nSida minta tinggang batu,\nSayau Allah tentu besai, nda ulih chukup tusi;\nI-ya ngidup semua mensia, puji meh Ia brari."
            }
        ]
    },
    {
        "song_number": "009",
        "song_title": "TUHAN JESUS KABAN KITAI",
        "verses": [
            {
                "verse_number": "1",
                "lyrics": "Tuhan Jesus kaban kitai, kaban pemadu manah,\nBesai pen penulah kitai, I-ya tanggung se-mu-a,\nMayuh pen utai ka ngachau, macham-macham penyalah;\nSlalu I-ya amat sayau, ka Tuhan Jesus madah."
            },
            {
                "verse_number": "2",
                "lyrics": "Enti kitai kena uji, tama alam penusah,\nAnang kitai tusah ati, madahka Tuhan Jesus,\nNadai agi kaban badas, ngelui Anak Allah,\nIya ngampun orang ke jai, asal meh ia berubah."
            },
            {
                "verse_number": "3",
                "lyrics": "Enti kitai lemi amat, mayuh pen kitai tanggung,\nTuhan Jesus meri slamat, madah alam sembiang;\nBisi pen orang beduan, laban arapka Tuhan,\nKitai idup enggau Jesus dalam serga meruan."
            }
        ]
    },
    {
        "song_number": "010",
        "song_title": "TUHAN NYADI PENGIRING AKU",
        "verses": [
            {
                "verse_number": "1",
                "lyrics": "Tuhan nyadi pengiring ku,\nAku nyembah Nuan diatu,\nDini dini pejalai ku,\nNuan ga ngiring ku slalu."
            },
            {
                "verse_number": "Ulang",
                "lyrics": "Tuhan iring aku brari,\nTentu slalu aku nyamai,\nAku nyadi anak Nuan;\nSelamat dalam pejalai."
            },
            {
                "verse_number": "2",
                "lyrics": "Lebuh ati aku tusah,\nTauka lebuh aku gaga,\nLebuh teduh tauka glumbang;\nJari Tuhan ngiring blama."
            },
            {
                "verse_number": "3",
                "lyrics": "Lebuh aku asai tusah,\nAku ingat jari Jesus,\nBadu ati aku tusah\nLaban Nuan ngiring blama."
            }
        ]
    },
    {
        "song_number": "011",
        "song_title": "TUHAN JESUS NYADI GEMBALA",
        "verses": [
            {
                "verse_number": "1",
                "lyrics": "Tuhan Jesus nyadi Gembala,\nKami nyadi bedus Iya,\nNu-an ngiring aku belama,\nMaya di dalam dunya,\nTuhan Jesus, Tuhan Jesus,\nKami endang enggi Nuan,\nTuhan Jesus, Tuhan Jesus,\nKami endang enggi Nuan."
            },
            {
                "verse_number": "2",
                "lyrics": "O Gombala iring kami,\nSemua nyadi bedus Nuan;\nIbun manah pengidup kami,\nDibaruh kuasa Nuan,\nTuhan Jesus, Tuhan Jesus,\nDinga kangau bedus Nuan,\nTuhan Jesus, Tuhan Jesus,\nDinga kangau bedus Nuan."
            }
        ]
    },
    {
        "song_number": "012",
        "song_title": "JESUS BUNGAI SHARON",
        "verses": [
            {
                "verse_number": "1",
                "lyrics": "Jesus bungai Sharon, dalam ati ku,\nMri pemanah nggau pengudus selalu,\nNgambi kini-kini aku bejalai,\nNampak pengerindu Tuhan Allah ti besai."
            },
            {
                "verse_number": "Ulang",
                "lyrics": "Jesus, bungai Sharon (bungai Sharon)\nBebungai bau rengut dalam ati aku."
            },
            {
                "verse_number": "2",
                "lyrics": "Jesus bungai Sharon, ke bebau nyamai,\nPemadu manah ari semua bungai;\nKami minta kasih ari Nuan Tuhan,\nMri ka semua kami ati ia ke lantang."
            },
            {
                "verse_number": "3",
                "lyrics": "Jesus bungai Sharon, bebungai brari,\nAwak nampak bau dalam ati kami;\nNgambi semua bansa bebasaka Nuan,\nNinggalka semua utai nitihka Tuhan."
            }
        ]
    },
    {
        "song_number": "013",
        "song_title": "JESUS PENGIBUN KE MANAH",
        "verses": [
            {
                "verse_number": "1",
                "lyrics": "Jesus pengibun ke manah, berkat aku diatu,\nNuan ngaga aku manah, jaga semua kami tu."
            },
            {
                "verse_number": "2",
                "lyrics": "Tuhan udah ngiring aku, trima kasih bri ka Di,\nNuan udah blanja aku, ninga sembiang kami."
            },
            {
                "verse_number": "3",
                "lyrics": "Ampun meh semua penulah, berkat ga semua kaban,\nBai kami kin ka serga, lalu diau enggau Nuan."
            }
        ]
    },
    {
        "song_number": "014",
        "song_title": "JESUS KE SAYAU KAMI",
        "verses": [
            {
                "verse_number": "1",
                "lyrics": "Jesus ke sayau kami, aku ka datai ba Nuan,\nLebuh gelumbang kudi, ribut dosa pen nglaban,\nLindung kami, O Jesus, asuh meh ribut badu.\nIbun datai ka serga, ila sambut aku tu."
            },
            {
                "verse_number": "2",
                "lyrics": "Nadai pengibun bukai, ngagai Nuan aku lari,\nAnang ninggal aku tu tulung ngelantang brari,\nPengiring Nuan besai, aku arapka Tuhan,\nSlalu ngerembap aku, dibaruh sayap Nuan."
            },
            {
                "verse_number": "3",
                "lyrics": "Di aja aku rindu, Di meri semua utai,\nNu-an ngelantang aku, mri pengidup ti nyamai,\nTuchi amat nama Di, aku pemadu jai;\nLaban dosa ku kamah, tang Di pemadu manah."
            },
            {
                "verse_number": "4",
                "lyrics": "Mayuh pengasih Nuan, tau muai semua dosa,\nMeri pengidup meruan, nuchi penyai mensia,\nDi telaga pengidup, anang nagang ku ngirup,\nDi-au meh Nuan ba aku, datai ujung dunya tu."
            }
        ]
    },
    {
        "song_number": "015",
        "song_title": "ENTI NUAN NEMU TUHAN JESUS",
        "verses": [
            {
                "verse_number": "1",
                "lyrics": "Nti nuan nemu Tuhan Jesus, Enti nuan nyambut jari Iya,\nMulia ka dibri Iya diatu, nti nuan nemu Jesus ku."
            },
            {
                "verse_number": "Ulang",
                "lyrics": "Nti nuan nemu, nti nuan nemu,\nNu-an ka sayau Jesus ku.\nMulia ka dibrika nuan,\nNti nuan nemu Jesús ku."
            },
            {
                "verse_number": "2",
                "lyrics": "Jalai Jesús badas amai, lalu tinggal reta dunya,\nMulia ka dibrika kitai, enti kitai nemu Iya."
            }
        ]
    },
    {
        "song_number": "016",
        "song_title": "ENTI AKU INGAT JESUS",
        "verses": [
            {
                "verse_number": "1",
                "lyrics": "Enti aku ingat Jesus, datas regang Jesus parai,\nTusah amat runding ngira, tegal dosa besai amai."
            },
            {
                "verse_number": "2",
                "lyrics": "Ari pala, kaki, jari, pansut sayau enggau tusah,\nKati bisi agi ngelui, sayau Tuhan Jesus manah."
            },
            {
                "verse_number": "3",
                "lyrics": "Mayuh amat dosa aku, tang ia udah ngampun magang,\nEnggai agi aku jai, aku ingat siti regang."
            },
            {
                "verse_number": "4",
                "lyrics": "Semua pengraja dunya tu,\nNda meh ngelui sayau Jesus,\nAku muji nama Tuhan, lalu meri ati ka Ia."
            }
        ]
    },
    {
        "song_number": "017",
        "song_title": "AKU MIMPI MEDA JESUS",
        "verses": [
            {
                "verse_number": "1",
                "lyrics": "Aku mimpi meda Jesus, datas regang, datas regang,\nTusah ati ngenang Iya, benung I-ya ngesan regang;\nAku nanya, \"Lapa pia?\"\nIya nyaut, \"Laban dosa nuan.\""
            },
            {
                "verse_number": "2",
                "lyrics": "Aku meda Ia dipalu, di Golgota, di Golgota,\nNyabak meda darah mayuh, duri nebak pala Jesús\nLalu Iya madah ka aku,\n\"Kena tebak laban nuan.\""
            },
            {
                "verse_number": "3",
                "lyrics": "Ku meda Ia kena gayang, datas regang, datas regang.\nKesal amat aku ngenang, meda tapa kena pantang;\nIya betelai madah ka aku,\n\"Kena pantang laban nuan.\""
            },
            {
                "verse_number": "4",
                "lyrics": "Aku dani lalu meda, bendar mimpi pasal regang,\nI-ya ngesan dosa semua, tebak duri pala I-ya;\nIya nanya, \"Kati ku nuan?\nMerinsa ngapa laban nuan?\""
            }
        ]
    },
    {
        "song_number": "018",
        "song_title": "ROH TUCHI PENGIBUN KAMI",
        "verses": [
            {
                "verse_number": "1",
                "lyrics": "Roh Tuchi pengibun kami, meruan enggau blama,\nNgiring kami ninting hari, tikala dalam dunya;\nBegaga ati kami ninga jaku ti manah,\n\"Kitu nuan orang bedosa, aku ngiring nuan ka serga."
            },
            {
                "verse_number": "2",
                "lyrics": "Kaban pemadu badas, slalu Nuan rindu nulung,\nAnang ngelak kami irau, diau ba alam petang;\nEnti datai penguji, skut runding, ati tusah,\nTunjuk jalai ke kami, anang ngelak kami tesat."
            },
            {
                "verse_number": "3",
                "lyrics": "Enti kami nyau parai, tinduk din alam tanah,\nBadu berunding bukai, nyau ngemas idup meruan;\nMayuh dosa digaga, tang udah diampun Jesus,\nRoh Tuchi pengibun kami, ngiring kami belama."
            }
        ]
    },
    {
        "song_number": "019",
        "song_title": "JESUS PENGARAP KU",
        "verses": [
            {
                "verse_number": "1",
                "lyrics": "Amat nyamai asai ati, arapka jaku Jesus,\nAku ndang arapka janji, dibri Tuhan ka semua."
            },
            {
                "verse_number": "Ulang",
                "lyrics": "Jesus, Jesus pengarap ku,\nTiap hari arapka Iya.\nJesus, Jesus, manah amat,\nKu arap pengasih Iya."
            },
            {
                "verse_number": "2",
                "lyrics": "Ati aku rindu slalu, idup tegal darah Iya,\nIya nuchi ke dosa aku, nya ngasuh ati gaga."
            },
            {
                "verse_number": "3",
                "lyrics": "Aram kitai muji Jesus, tegal ka pengasih Iya,\nIya tetap ngiringka aku, bejalai nuju serga."
            }
        ]
    },
    {
        "song_number": "020",
        "song_title": "INGAT NAMA TUHAN JESUS",
        "verses": [
            {
                "verse_number": "1",
                "lyrics": "Ingat nama Tuhan Jesus, nuan ti kena pemrinsa,\nNama Jesus ke bekuasa, tau ngelantangka tusah."
            },
            {
                "verse_number": "Ulang",
                "lyrics": "Ingat meh nama Iya, Juruslamat ke besai,\nIngat meh nama Iya, Juruslamat ke besai."
            },
            {
                "verse_number": "2",
                "lyrics": "Nama Jesus baka trabai, nye-li-ahka penchuba,\nSapa orang ke ngena Iya, tentu kena lindung Iya."
            },
            {
                "verse_number": "3",
                "lyrics": "Sembah meh penebus kitai, puji mega nama Iya,\nRajah atas semua rajah, Tuhan belama lama ia."
            }
        ]
    },
    {
        "song_number": "021",
        "song_title": "NGUKUM DUNYA",
        "verses": [
            {
                "verse_number": "1",
                "lyrics": "Ngukum dunya balat amat,\nBalat amat maya nya,\nDalam Jesus lantang slamat,\nBatu Jeman ku berap."
            },
            {
                "verse_number": "Ulang",
                "lyrics": "O menyadi aku, lebuh dunya angus,\nNggai nuan bepanggai di-atas Allah;\nKu belalai atas batu Jeman,\nBatu Jeman ku berap."
            },
            {
                "verse_number": "2",
                "lyrics": "Maya hari nyau ka tawas,\nSemua dunya berenyang.\nBukit gunung semua babas,\nBegirau pechah magang."
            },
            {
                "verse_number": "3",
                "lyrics": "Orang ja-i, takut magang,\nKe arap manjung gaga,\nSida slamat lalu lantang\nIdup meruan di serga."
            }
        ]
    },
    {
        "song_number": "022",
        "song_title": "DATAI BA UJUNG JALAI",
        "verses": [
            {
                "verse_number": "1",
                "lyrics": "Bisi tampak ke pansut ari Istana,\nNti nyau datai ba ujung jalai,\nNadai agi kiruh diau ba nengeri nya,\nNti nyau datai ba ujung jalai."
            },
            {
                "verse_number": "Ulang",
                "lyrics": "Enti udah datai din, ba ujung jalai,\nAku ka betemu enggau Jesus,\nLebuh aku mansa penusah dunya tu,\nNyau ka datai ba ujung jalai."
            },
            {
                "verse_number": "2",
                "lyrics": "Tiap orang mansa ku merning nggau senyum,\nNti nyau datai ba ujung jalai,\nMunsuh ke ngelingi nda ku ingat agi,\nNti nyau datai ba ujung jalai."
            }
        ]
    },
    {
        "song_number": "023",
        "song_title": "SAPA KABAN TI MANAH",
        "verses": [
            {
                "verse_number": "1",
                "lyrics": "Sapa kaban ti manah? Jesus Juruselamat,\nIya ka nyelamat kitai, Jesus Juruselamat."
            },
            {
                "verse_number": "Ulang",
                "lyrics": "Manis munyi nama Iya,\nNgangauka semua mensia,\nMai kitai ngagai serga,\nDin ka idup blama."
            },
            {
                "verse_number": "2",
                "lyrics": "Sapa mati ba regang? Nya meh Tuhan Jesus,\nIya genselan dosa orang, nya meh Tuhan Jesus."
            }
        ]
    },
    {
        "song_number": "024",
        "song_title": "PENGARAP TI MENANG",
        "verses": [
            {
                "verse_number": "1",
                "lyrics": "Bekelingi bukit tampak, orang Kristen mansang,\nAngkat ngagai perang balat, bedau dunya petang.\nNglaban munsuh arap menang, berambun ka nyawa,\nPengarap nya ngasuh menang, ngalah semua dunya."
            },
            {
                "verse_number": "Ulang",
                "lyrics": "P'ngarap ngasuh menang, P'ngarap ngasuh menang,\nNda tau nda kitai menang, laban Jesus nulung."
            },
            {
                "verse_number": "2",
                "lyrics": "Barang sapa ngalah munsuh, bempu baju burak,\nNama ia trang ka di-akun ba mua bala serga.\nAri bukit tampak angkat, ati penuh gaga,\nKitai ngalah bala Sitan, dalam nama Jesus."
            }
        ]
    },
    {
        "song_number": "025",
        "song_title": "SAPA BEDIRI BA PINTU?",
        "verses": [
            {
                "verse_number": "1",
                "lyrics": "Sapa bediri ba pintu, makin mansang semak,\nLalu ngangau minta buka, dinga nyawa Jesus,\nManis munyi nyawa Iya, buka pintu ka ku,\nDinga nyawa aku Jesus, aku ka diau nggau Di."
            },
            {
                "verse_number": "Ulang",
                "lyrics": "Sunyi nti Iya nda ngiring, sunyi amat aku,\nManis munyi nyawa Iya, buka pintu ka ku.\nManis munyi nyawa Iya, buka pintu ka ku.\nDinga nyawa aku Jesus, aku ka diau nggau Di."
            }
        ]
    },
    {
        "song_number": "026",
        "song_title": "REGANG KE LAMA",
        "verses": [
            {
                "verse_number": "1",
                "lyrics": "Datas bukit ke jauh, bisi siti regang,\nTanda mayuh amat pemrinsa,\nAku sinu merning Jesus ti digantung,\nNgelepas mensia ari dosa."
            },
            {
                "verse_number": "Ulang",
                "lyrics": "Aku rindu regang ke lama,\nKin meh ku nikau semua dosa;\nLalu ku megai rat regang nya,\nNgulihka mahkota di serga."
            },
            {
                "verse_number": "2",
                "lyrics": "Regang ke dikeduan, semua orang dunya,\nNya meh matak ati ku semua,\nLaban Domba Allah, ninggal mulia serga,\nNgenatka semua pe-ma-rinsa."
            },
            {
                "verse_number": "3",
                "lyrics": "Ari atas regang, tritik darah Jesus,\nNadai agi ngelui darah nya,\nLaban di-atas nya, Jesus parai mrinsa,\nTegal ngampun nuchika semua."
            }
        ]
    },
    {
        "song_number": "027",
        "song_title": "NUAN RINDU LANTANG",
        "verses": [
            {
                "verse_number": "1",
                "lyrics": "Nuan rindu lantang, pengarap pen menang,\nDi pinta nu-an dalam smayang.\nTang nadai beberkat, nadai pengelantang,\nNti nda abis serahka Tuhan."
            },
            {
                "verse_number": "Ulang",
                "lyrics": "Udah nu-an nyerah ati nuan ka Tuhan?\nNgasuh di pegai Roh Alkudus?\nNuan bulih berkat enggau ati lantang,\nNti nuan nyerah semua ngagai Iya."
            },
            {
                "verse_number": "2",
                "lyrics": "Kati nu-an rindu nitihka Bup Kudus\nNgulih damai ati ke meruan,\nNgreja peneka Iya, enggau ati lurus;\nSerah semua ati ka Tuhan."
            },
            {
                "verse_number": "3",
                "lyrics": "Kitai enda nemu, ke pemesai berkat,\nTi ka di-bri Iya ngagai semua;\nLaban kitai nda nye-rah diri ka Jesus,\nPengidup enda di-printah Iya."
            }
        ]
    },
    {
        "song_number": "028",
        "song_title": "PULAI KIN KA SERGA",
        "verses": [
            {
                "verse_number": "1",
                "lyrics": "Lebuh maya hari aku besembiang,\nSida melikat bisi nggau aku;\nAku pen ninga kangau ari Tuhan,\nPulai meh nuan nitih Tuhan ku."
            },
            {
                "verse_number": "Ulang",
                "lyrics": "Pulai, hari udah petang\nMalam dampih datai\nPulai, hari udah petang\nPulai kin ka serga."
            },
            {
                "verse_number": "2",
                "lyrics": "Ku bemimpi bediri din di serga,\nNinga nyawa Tuhan Jesus madah,\nMahkota ti besai udah di sedia,\nDi-bri-ka orang ti nitih Jesus."
            }
        ]
    },
    {
        "song_number": "029",
        "song_title": "SEMAK ATI TUHAN",
        "verses": [
            {
                "verse_number": "1",
                "lyrics": "Bisi endur kami diau, semak ati Tuhan,\nEndur dosa enda ngachau, semak ati Tuhan."
            },
            {
                "verse_number": "Ulang",
                "lyrics": "Oh, Jesus, Juruslamat, datai ari serga\nPegai meh kami diatu, semak ati Tuhan."
            },
            {
                "verse_number": "2",
                "lyrics": "Bisi endur ia ke nyamai, semak ati Tuhan,\nEndur ti dibrika kitai, semak ati Tuhan."
            },
            {
                "verse_number": "3",
                "lyrics": "Bisi endur ati senang, semak ati Tuhan,\nEndur damai enggau lantang, semak ati Tuhan."
            }
        ]
    },
    {
        "song_number": "030",
        "song_title": "LEKA SEMBIANG INDAI",
        "verses": [
            {
                "verse_number": "1",
                "lyrics": "Aku enda lupa suba, indai bisi madahka ku,\nDiatu badu ku nyaga nuan, tang ingat sembiang aku."
            },
            {
                "verse_number": "Ulang",
                "lyrics": "Enti ku ingatka indai, bisi semak iya asai,\nAsai di-dinga nyawa iya, ngingatka sembiang indai."
            },
            {
                "verse_number": "2",
                "lyrics": "Ku nda lupaka jaku iya, ngasuh ati aku nyamai,\nEnti aku nyau belelang, ku ingat sembiang indai."
            },
            {
                "verse_number": "3",
                "lyrics": "Enda mega aku lupa, Jesus ngubah ati aku,\nDosa semua dibuai magang,\nTegal sembiang indai slalu."
            }
        ]
    },
    {
        "song_number": "031",
        "song_title": "NYAWA MELIKAT BETELAI",
        "verses": [
            {
                "verse_number": "1",
                "lyrics": "Nyawa melikat ku dinga, betelai madahka ku,\nLantang meh nuan anang irau, ingat Petara slalu;\nSabar enti petang datai, tatka nti nglumbang bisi,\nPagila hari nyau tawas, penguji nadai agi."
            },
            {
                "verse_number": "Ulang",
                "lyrics": "Arap aja, Petara nemu ngibun,\nNgasuh ati, begaga selalu."
            },
            {
                "verse_number": "2",
                "lyrics": "Enti hari nyau ka petang, langit pen nadai tampak,\nPagi mata panas angkat, tawas magang dipeda;\nLapa ati bangat irau, meda malam nyau datai,\nIla nadai agi petang, meruan tawas nyamai."
            }
        ]
    },
    {
        "song_number": "032",
        "song_title": "PARAI TUSAH TEGAL NUAN",
        "verses": [
            {
                "verse_number": "1",
                "lyrics": "Kati udah nuan nemu regang Iya, endur Iya merinsa,\nEndur utang nuan ke dibayar, enggau darah Jesus?"
            },
            {
                "verse_number": "Ulang",
                "lyrics": "Parai tusah tegal nuan, Parai tegal nuan,\nSayau Iya besai amat ka nu-an,\nParai tegal nuan."
            },
            {
                "verse_number": "2",
                "lyrics": "Udah nu-an nemu mahkota duri, di-ngkah ba pala Iya,\nIya ngampun sida ke meri nya, tegal sayau I-ya."
            },
            {
                "verse_number": "3",
                "lyrics": "Kati udah dosa nuan dituchi, enggau darah Jesús.\nLantang meh asai nu-an brari, muji Tuhan Allah."
            }
        ]
    },
    {
        "song_number": "033",
        "song_title": "LEBUH ATI KU SENANG TAUKA LANTANG",
        "verses": [
            {
                "verse_number": "1",
                "lyrics": "Lebuh ati ku senang tauka lantang\nTauka kena tuntung tusah,\nNama pen nyadi, tusah tauka senang,\nAku ingat slalu ka Jesus."
            },
            {
                "verse_number": "2",
                "lyrics": "Enti Sitan datai ka nga-chau aku,\nArap aja ka Tuhan ku,\nIa kasih meda lalu ngiring aku,\nDarah Jesus udah genslan ku."
            },
            {
                "verse_number": "3",
                "lyrics": "Jampat meh Tuhan datai ari serga,\nNgangkatka sida ke parai,\nNgambi sampal niki diau din di serga,\nDin meh kitai pemadu nyamai."
            }
        ]
    },
    {
        "song_number": "034",
        "song_title": "ARAP LALU SENURUT",
        "verses": [
            {
                "verse_number": "1",
                "lyrics": "Nti kitai bejalai, nitih jaku Allah\nIa endang rindu ngiring slalu,\nNti ngaga pneka Iya, nya pemadu manah,\nEnti arap lalu senurut."
            },
            {
                "verse_number": "Ulang",
                "lyrics": "Arap, snurut, nadai jalai bukai\nNgasuh ati nuan gaga, mina arap snurut."
            },
            {
                "verse_number": "2",
                "lyrics": "Nadai agi ke brat, nadai agi irau,\nPenglelak dibri upah magang\nPe-nge-rugi kitai nadai agi ngachau,\nDiberkat Iya nti arap snurut."
            },
            {
                "verse_number": "3",
                "lyrics": "Nadai ayuk datai, mua hari pen nadai,\nKuasa Tuhan udah muai semua,\nBadu aku tusah, ati slalu nyamai\nEnti arap lalu nurut Ia."
            },
            {
                "verse_number": "4",
                "lyrics": "Kitai nda ka ngasai pengasih Iya besai,\nNti kitai nda nyerah ngagai Iya,\nLaban pengasih Ia, nggau pengandal besai,\nDibri ka sida ti nurut Ia."
            }
        ]
    },
    {
        "song_number": "035",
        "song_title": "ARAM BEJAKU ENGGAU TUHAN JESUS",
        "verses": [
            {
                "verse_number": "1",
                "lyrics": "Ku nyau dalam dosa, Jesus ngidup aku,\nJesus mri serga menuhka ati aku,\nEnggau pengerindu, nama pen ditulis,\nBejaku enggau Tuhan Jesus ndang badas."
            },
            {
                "verse_number": "Ulang",
                "lyrics": "Aram meh bejaku nggau Tuhan Jesus,\nLalu padah semua penusah nuan,\nI-ya ninga sembiang,\nLalu mri berkat ka nuan.\nEnti nuan ngasaika nadai guna ia,\nLalu mimit aja meh ati nuan,\nPeda sembiang nuan ngasuh iya nyadi badas."
            },
            {
                "verse_number": "2",
                "lyrics": "Suah jalai petang, nadai pengelantang,\nAmbun aja ngalitka ati aku tu,\nUjan dosa nurun, semua langit petang,\nBejaku enggau Tuhan Jesús ndang badas."
            }
        ]
    },
    {
        "song_number": "036",
        "song_title": "JALAI TUHAN MANAH",
        "verses": [
            {
                "verse_number": "1",
                "lyrics": "Ke pemadu manah, jalai Tuhan ku,\nTaja petang amat, ngelingi slalu,\nPengasih Tuhan ku ngelindung blama,\nEnggau sayau besai dibri ulih Iya."
            },
            {
                "verse_number": "Ulang",
                "lyrics": "Jalai Tuhan manah, pemadu manah,\nNya alai ku arapka jalai Tuhan."
            },
            {
                "verse_number": "2",
                "lyrics": "Ke pemadu manah, peneka Jesus,\nNya alai ku serah semua ngagai Iya,\nTubuh enggau nyawa, pikir nggau ati,\nLaban Tuhan nemu ngelantang brari."
            },
            {
                "verse_number": "3",
                "lyrics": "Ke pemadu manah pengasih Jesús,\nIya nge-le-pas aku ari penyalah\nNadai aku kiruh, lantang asai ku,\nNya alai ku arap, ka Tuhan slalu."
            }
        ]
    },
    {
        "song_number": "037",
        "song_title": "AKU BEJALAI BA KEBUN",
        "verses": [
            {
                "verse_number": "1",
                "lyrics": "Aku bejalai ba kebun,\nLebuh ambun bedau ba bungai,\nLalu ku ninga nyawa Ia ngangau\nAnak Allah bisi din."
            },
            {
                "verse_number": "Ulang",
                "lyrics": "Iya bejalai berandau nggau aku,\nKu I-ya aku empu Tuhan,\nKami sa-ma be-ga-ga ati din,\nPengaga pemadu ia."
            },
            {
                "verse_number": "2",
                "lyrics": "Jesus bejaku nggau aku,\nPemadu manah aku dinga,\nNgasuh ati aku gaga slalu,\nLaban pengasih besai."
            },
            {
                "verse_number": "3",
                "lyrics": "Aku ka diau din blama ia,\nTaja malam petang nyau datai,\nTang Ia ngasuh aku madah semua,\nPasal pengasih besai."
            }
        ]
    },
    {
        "song_number": "038",
        "song_title": "TABUR BENIH PADI BA UMAI",
        "verses": [
            {
                "verse_number": "1",
                "lyrics": "Tabur benih padi ba umai\nTabur benih padi ba bukit\nTabur benih padi ba paya\nTabur benih padi sbarang ndur."
            },
            {
                "verse_number": "Ulang",
                "lyrics": "Tanam pagi hari, tanam tengah hari,\nTanam lebuh petang,\nTanam benih padi sbarang ndur."
            },
            {
                "verse_number": "2",
                "lyrics": "Tusi pasal Jesus ba menua\nTusi pasal Jesus ba gerija\nTusi pasal Jesus di rumah panjai\nTusi pasal Jesus sbarang ndur."
            }
        ]
    },
    {
        "song_number": "039",
        "song_title": "TEGU AJA",
        "verses": [
            {
                "verse_number": "1",
                "lyrics": "Tegu aja lebuh Iya mansa\nDi-tegu enggau kuasa Iya,\nTegu aja lalu ia gerai,\nLaban Lutur ke besai."
            },
            {
                "verse_number": "Ulang",
                "lyrics": "Tegu aja lebuh Iya mansa,\nIya ka ninga sembiang kitai\nAram meh kitai datai ka Iya,\nJesus, Lutur ke besai."
            },
            {
                "verse_number": "2",
                "lyrics": "Tegu aja Iya malik ka ku,\nUlih mega Iya ngerai diatu,\nBri meh ati ka Jesus diatu,\nJesus, Lutur ke besai"
            }
        ]
    },
    {
        "song_number": "040",
        "song_title": "NGIGA BA KITAB",
        "verses": [
            {
                "verse_number": "1",
                "lyrics": "Ngiga ba Kitab, jalai selamat,\nNgiga Jesus tiap hari,\nEnggau bebendar blajar pasal Iya,\nTi di-tulis ba Bup ti Kudus."
            },
            {
                "verse_number": "Ulang",
                "lyrics": "Kin meh nanya, Jesus dah ngasuh,\nNanya Tuhan peneka nuan,\nTekung pintu pengasih Iya,\nDin meh nuan bulih slamat"
            },
            {
                "verse_number": "2",
                "lyrics": "Ngiga ba Kitab jalai selamat,\nKran ka nemu jalai pengidup\nNitih jalai nu-ju menua serga,\nTi di-tulis ba Bup Kudus"
            }
        ]
    },
    {
        "song_number": "041",
        "song_title": "LEBUH KITAI SEMBIANG",
        "verses": [
            {
                "verse_number": "1",
                "lyrics": "Lebuh kitai sembiang,\nRoh betelai ba ati,\nAllah ngangauka nuan\nDiatu serah meh ati."
            },
            {
                "verse_number": "Ulang",
                "lyrics": "Aram meh, diatu,\nDatai meh ngagai Jesus,\nAram meh diatu,\nDatai ka Tuhan Jesus."
            },
            {
                "verse_number": "2",
                "lyrics": "Lama udah alam dosa,\nTinggal semua nya diatu,\nTrima berkat ari serga\nEnggau ati ke rindu."
            },
            {
                "verse_number": "3",
                "lyrics": "Dunya kitai nadai damai,\nPenuh laban penusah,\nMina serga aja nyamai,\nLaban endur nya manah."
            }
        ]
    },
    {
        "song_number": "042",
        "song_title": "KAMI ARAPKA NUAN",
        "verses": [
            {
                "verse_number": "1",
                "lyrics": "Kami arapka Nuan, Domba ba Kalvari, Tuhan Jesús\nDinga sembiang ku, Bri meh berkat ka ku,\nAmpun meh dosa ku, Oh Tuhan ku."
            },
            {
                "verse_number": "2",
                "lyrics": "Awak pengasih Nuan, Diau ba ati aku, Asuh brani\nNu-an udah mati, Tegal dosa aku,\nAku ka nyembah Nuan, Tuhan slalu."
            },
            {
                "verse_number": "3",
                "lyrics": "Nti datai penusah, Mayuh pen penguji, Iring aku,\nTinjau meh jalai ku, Bri tampak selalu,\nNgambi aku nda trap nitih ka Di."
            }
        ]
    },
    {
        "song_number": "043",
        "song_title": "BARANG SAPA NINGA",
        "verses": [
            {
                "verse_number": "1",
                "lyrics": "Barang sapa ninga tusi meh ka ia,\nKa semua mensia, nya ka ditembu\nOrang ke bedosa, mesti s'mua nemu,\nBarang sapa ka, aram."
            },
            {
                "verse_number": "Ulang",
                "lyrics": "Barang sapa ka, barang sapa ka,\nTusika sida ke diau di ulu, ili;\nJesus bisi kuasa ngelepas mensia,\nBarang sapa ka, aram."
            },
            {
                "verse_number": "2",
                "lyrics": "Anang nuan irau aram datai jampat,\nDosa ia ke udah anang nuan ingat;\nArapka Tuhan Jesus meri slamat,\nBarang sapa ka, aram."
            },
            {
                "verse_number": "3",
                "lyrics": "Barang sapa ka, pegai meh janji nya,\nBarang sapa ka, anang nikal ngapa,\nNu-an ka bulih pengidup meru-an,\nBarang sapa ka, aram."
            }
        ]
    },
    {
        "song_number": "044",
        "song_title": "OH TUHAN BRI BERKAT KA KU",
        "verses": [
            {
                "verse_number": "1",
                "lyrics": "Oh Tuhan bri berkat ka ku, ngasuh ati ku rindu,\nAsuh nya meruan ba aku, ngambi gaga se-la-lu;\nTulung ajar kami Tuhan, lagu lagu ke baru\nKami ulih muji nuan, Laban Nuan sayau slalu."
            },
            {
                "verse_number": "2",
                "lyrics": "Kami idup enggau lantang, tegal Tuhan ke nyaga,\nKami slamat ari Sitan, Iya nyaga kami blama;\nKami semua dalam dosa, mega dalam bahaya,\nTang Jesus nyadi Penyaga, slamat blama-lama-ia."
            },
            {
                "verse_number": "3",
                "lyrics": "Aku ndang amat berutang, Ba Jesus Juruslamat,\nLaban pengasih Iya besai, nda alah aku sukat;\nI-ya enda leju meri ka aku semua berkat,\nAku nyerah diri empu, ka Jesus Juruslamat."
            }
        ]
    },
    {
        "song_number": "045",
        "song_title": "JESUS PANGAN IA KE BADAS",
        "verses": [
            {
                "verse_number": "1",
                "lyrics": "Jesus pangan ia ke badas, pe-madu kasih kaku,\nIa ngiring aku ngagai Tuhan, ti penuh pengerindu\nAti aku sayauka Iya, nadai ulih di-srara,\nI-ya endang enggi aku, aku pen enggi Iya."
            },
            {
                "verse_number": "2",
                "lyrics": "Jesus pangan ia ke badas, mati tegal dosa ku,\nNadai sebaka penyayau Ia, nggau orang di dunya tu;\nReta semua aku tinggal, semengat ku bri ka Ia,\nSeput tubuh aku serah, semua ka Tuhan Jesus."
            },
            {
                "verse_number": "3",
                "lyrics": "Jesus pangan ia ke badas, taluk, setia ka aku,\nDi-iring Ia aku blama, datai ka dunya baru,,\nUlih pengasih ti besai enda ulih dibalas,\nLebuh tusah tauka parai, enggai ngelengka Jesus."
            }
        ]
    },
    {
        "song_number": "046",
        "song_title": "AKU LUPA SEMUA DUNYA",
        "verses": [
            {
                "verse_number": "1",
                "lyrics": "Aku lupa semua dunya, ku ingat mina Jesus,\nTegal ke pengerindu I-ya, sampai pengujung dunya."
            },
            {
                "verse_number": "Ulang",
                "lyrics": "Besai amat sayau Jesus, meri nyawa Iya empu;\nKa semua orang di dunya, mri slamat mega kaku."
            },
            {
                "verse_number": "2",
                "lyrics": "Aku lupa semua dunya, ku ingat Roh Alkudus;\nUdah semaya nggau aku, ngelindung aku slalu."
            },
            {
                "verse_number": "3",
                "lyrics": "Aku lupa semua dunya, ku ingat menua serga;\nLelengau ka menua manah, idup din belama-ia."
            }
        ]
    },
    {
        "song_number": "047",
        "song_title": "ENDUR KE LEBIH TINGGI",
        "verses": [
            {
                "verse_number": "1",
                "lyrics": "Ba endur ke lebih tinggi, aku rindu ka bediri,\nLalu ku minta ari Nuan,\nAngkat meh s'mengat ku Tuhan."
            },
            {
                "verse_number": "Ulang",
                "lyrics": "Angkat aku mansang semak,\nDampih amat ngimbai ka Nuan,\nTulung aku ngasuh tetap,\nMakin dampih ngimbai Nuan."
            },
            {
                "verse_number": "2",
                "lyrics": "Aku ninggal semua dosa, aku enggai megai ka nya,\nAku netapka pengarap, ngambi aku dampih Tuhan."
            },
            {
                "verse_number": "3",
                "lyrics": "Aku rindu makin niki, sampai meda mulia Nuan,\nTuhan ngiring aku brari, ngambi aku dampih Tuhan."
            }
        ]
    },
    {
        "song_number": "048",
        "song_title": "BELALAI BA NUAN O TUHAN",
        "verses": [
            {
                "verse_number": "1",
                "lyrics": "Aku ka belalai ba Nuan, O Tuhan,\nBelindung baruh endur Batu Jeman;\nLaban aku tusah tegal penguji,\nAku ka belalai ba Nu-an brari."
            },
            {
                "verse_number": "Ulang",
                "lyrics": "Blalai ba Nuan, blalai ba Nuan,\nAku ka belalai ba Nuan, O Tuhan."
            },
            {
                "verse_number": "2",
                "lyrics": "Lebuh maya senang tauka penusah,\nAti aku kakang nda nemu nyingkang,\nGelumbang ngalun nggau munsuh ka nyerang;\nKu arap kuasa Tuhan ngasuh menang."
            },
            {
                "verse_number": "3",
                "lyrics": "Su-ah munsuh datai ka nyerang aku\nBelindung ba Nuan selamat meh aku,\nLebuh penguji suah mangkaka aku,\nNuan meh Batu Jeman nylamatka aku."
            }
        ]
    },
    {
        "song_number": "049",
        "song_title": "SERGA MENUA IA KE MANAH",
        "verses": [
            {
                "verse_number": "1",
                "lyrics": "Serga menua ia ke manah\nNadai lelak nadai tusah\nEndur rindu nggau begaga,\nKu kran diau ba menua serga"
            },
            {
                "verse_number": "Ulang",
                "lyrics": "Nganti, nganti anang besungut,\nNganti, nganti anang nuan muchau\nNganti, nganti, nganti nggau ati ke liat."
            },
            {
                "verse_number": "2",
                "lyrics": "Kitai selalu nanggung brat,\nSelama idup di dunya;\nIngat Jesus Juruslamat\nLebuh nyelamatka dunya."
            },
            {
                "verse_number": "3",
                "lyrics": "Enti jalai sekut repa,\nPenuh mega enggau duri\nRunding sekut ati tusah,\nIngat Jesus udah mati."
            },
            {
                "verse_number": "4",
                "lyrics": "Mansang aja anang surut,\nTaja pen bisi pengirau,\nRunding pikir udah sekut,\nAnang surut anang muchau."
            }
        ]
    }
]